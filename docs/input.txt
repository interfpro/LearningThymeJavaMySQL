Net Group-i prooviülesanne Java arenduses
“Konverentside halduse rakendus”

Loo REST veebilahendus koos andmebaasiga. Back-end rakendus peab olema teostatud Javas.
Front-end teosta meelepärases raamistikus. Andmebaasiks kasuta relatsioonilist andmebaasi:
MySQL, MariaDB või PostgreSQL.

Tegemist on rakendusega, millega saab hallata konverentse.

Funktsionaalsus (baasfunktsionaalsus, vajalikud lisategevused lisa ise):
• kasutaja loob konverentsi;
• kasutaja tühistab konverentsi;
• kasutaja kontrollib koverentsiruumide saadavust (vastavalt registreerunud kasutajatele
ja ruumi suurusele);
• kasutaja lisab osalise konverentsi;
• kasutaja eemaldab osalise konverentsist.

Andmemudel (baasandmed, vajalikud lisaväljad lisa ise):
• Konverents: konverentsi nimi, toimumise kuupäev ning algusaeg.
• Osaleja: nimi ja sünnipäev.
• Konverentsiruum: nimi, asukoht, mahutavus.

Teostamise käigus mõtle läbi nii lähtekoodi, kui ka andmebaasi disain ning ülesehitus. Teosta
rakendus nagu ootad heas projektis, kus ise tahaksid osaleda. Pea meeles ka testimist ning
veaolukordi.

Palun anna üle:
• lahenduse lähtekood;
• andmebaasi loomise skriptid;
• juhend ehitamiseks ja käivitamiseks.
Arenduses liigu pigem teenuse / ekraani kaupa tervikuna, alustades nt. konverentsi
sisestamisest ja teostades selle enne järgmist funktsionaalsust (milleks võib olla nt.
konverentside kuvamine).